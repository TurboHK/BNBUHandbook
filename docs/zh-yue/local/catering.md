# 🥢 餐飲

> 筆者：派大星

## 阿龍東北燒烤 *6 / 10分*

::: info 營業時間 / 地址 / 人均
午後-02:00 | 珠海市香洲區金同路 2011 號 | 人均 60-120 左右
:::

燒烤價格相對南方還可以接受，喺東北真係唔多掂，結果發現老闆娘係遼寧嘅，徹底頂唔順。

大家團建首選地點，就喺學校對面 lost 隔籬，而且菜品非常多元化（此處為廢墟阿龍燒烤默哀一秒）。品控有保障，可以睇到員工自己串簽而唔係用預製原料。編者鍾意食蜜汁烤雞同芝士紅薯（好似而家冇咗？），加上疙瘩湯亦都十分唔錯，不過水餃就純粹係急凍水餃，要避雷。

最晚可以營業到兩點，不過可以提前打電話麻煩佢哋開夜啲。

## 一期二期小吃街 *6 / 10分*

沙裏淘金＋日常加餐都可以食得幾好，漢堡攤檔即製漢堡同熱狗極力推薦！仲有隱藏版牛排可以提前預訂嚟食。

同時一期攤檔有位老大爺嘅牛肉粉做得幾唔錯，編者亦都狠狠順過佢幾支煙，同時間仲有雞尾酒小鋪，老闆十分健談＋調酒技術亦都幾好，好多人都鍾意喺嗰邊坐低吹水。

## 王姐農家樂 *7 / 10分*

::: info 地址 / 人均
珠海市香洲區金同路會同村二巷 4 號 | 人均 100 左右
:::

偏正宗嘅東北鐵鍋燉，就喺會同村靠近 BNBU 呢邊。

從搬舖來會同村之前就被學姐帶過嚟食，自己亦都帶過東北朋友去食，鐵鍋燉大鵝非常香，適合 3-6 人左右食，人均消費性價比好高，基本 100 以內可以食得幾好。

## 會同山水農莊 *7 / 10分*

::: info 地址 / 人均
珠海市金鼎會同社區會同路 120 號（北師大附屬外國語學校） | 人均 80-150 左右
:::

俾分低過 8 分主要係因為裝修問題而唔係菜品質量，不過優點在於就喺學校對面隨時可以幫襯。亦有包房可以選擇，整體裝修風格都偏農家樂風格，感覺正宗老廣會鍾意（係咪？）。

菜品中走地雞同煲仔飯都好推薦，典型嘅農家樂風味！人均價格亦都唔算貴，大概 80-150 左右，適合三人以上聚餐。

## 潮記煲仔飯 *7 / 10分*

::: info 營業時間 / 地址 / 人均
11:00-14:15, 17:30-20:15 | 珠海市高新區金鼎金峰中路 58 號（派出所路口） | 人均 20-40 左右
:::

如果想試吓廣式蒼蠅館子嘅正宗煲仔飯，就一定要來金鼎市場附近睇睇。

即煲嘅飯「落」上豉油將菜香同臘肉味全部激發出嚟，配上靚湯同涼茶絕對體驗拉滿。

裝修風格偏廣式蒼蠅館風，人均 20-40。

## 雪園上海飯店 *8 / 10分*

::: info 營業時間 / 地址 / 人均
11:00-21:00 | 珠海市唐家鎮港灣大道港灣 1 號港 6 棟 | 人均 100-150 左右
:::

作為上海人嘅編者來呢邊真係食到屋企嘅味道<s>（譯注：邊有上海人講粵語）</s>，正宗上海風味唔可以錯過哈。港灣 1 號店裝修更偏海派風，而唔係其他分店嘅 90 年代餐館風，更加容易出相。

醃篤鮮做得非常唔錯，冬季時候去試可以喺湯裏食到新鮮嘅冬筍。整體菜品好正宗，不過唔係個個都可以接受呢個口味。
